---
title: "O nama"
permalink: /about/
layout: single
author_profile: true
---

![image-center]({{ site.url }}{{ site.baseurl }}/assets/img/mikrotron_diykits.jpg){: .align-center}

Mikrotron d.o.o. osnovan je u Zagrebu 2014. godine s osnovnom idejom izrade elektroničkih, mehatroničkih i softverskih projekata. Vrlo brzo postalo je jasno da je najveći problem kod izrade prototipova u hardverskim projektima nešto na što uopće nismo računali - logistika. Trebalo je nabaviti razne komponente sa svih strana svijeta, čekati da doputuju, boriti se s administracijom i carinom, a sve to je i dodatno podizalo cijenu svake, a posebno onih najjeftinijih komponenti.

Lokalno se moglo nabaviti jako malo toga, a i to je poprilično koštalo (npr. filament za 3D print koštao je 270,00 kn pa naviše). Shvatili smo i da nismo jedini, ostali koji su pokretali start-upove u to doba imali su iste glavobolje kao i mi. Tada smo odlučili da ćemo pokušati riješiti taj problem, kako sebi, tako i drugima, pa je tako nastao - web dućan. U startu na domeni mikrotron.hr, a kasnije je zaslužio i vlastitu adresu [diykits.eu](https://www.diykits.eu), na kojoj se i danas nalazi.

![image-left]({{ site.url }}{{ site.baseurl }}/assets/img/vrata.jpg){: .align-left}

Ni krivi ni dužni, odjednom smo se počeli baviti trgovinom, jarunska tržnica postala je česta stanica za mnoge hrvatske (i neke inozemne) makere i sve one koji se tako osjećaju, a pronalaženje ovih vrata pretvorio im se u omiljeni sport ;-). Zahvaljujući tome, bez obzira na to da li vam trebaju komponente za vlastiti projekt ili samo  savjet ili imate ideju i želite da ju mi realiziramo, slobodno nam se javite, sigurno ćemo nešto smisliti.
